Z Nastjo Besednjak sva za Java projekt sprogramirali igrico Memory - Guess the Colours (MEMO), ki sestavi naključni vzorec štirih barv, ki ga igralec ugiba. Vsako rundo igralec izbere 4 različne barve, ki jih mora pravilno razporediti. Za vsako pravilno izbrano barvo mu program vrne bel krogec, za barvo, ki je na pravilnem mestu pa črn. Glede na število črnih oziroma belih krogcev, mora igralec ugotoviti pravilno kombinacijo. Če mu v določenem številu poskusov (navadno 6) uspe, igro zmaga, sicer izgubi.
V prvih dveh tednih sva se posvetili predvsem pisanju in delovanju samega programa, nato pa sva se posvetili še grafični predstavitvi.
V paru sva Špela Šter in Nastja Besednjak. 
